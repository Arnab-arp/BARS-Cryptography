
منوی اصلی

ویکی‌پدیا دانشنامهٔ آزاد

    ایجاد حساب
    ورود

ابزارهای شخصی

Photograph your local culture, help Wikipedia and win!
نهفتن
فهرست

    بخش آغازین
    پیش‌زمینه
    پاسخ پاکستان
    واکنش‌ها
    تلفات
    حملات متقابل
    جستارهای وابسته
    منابع

حمله ایران به پاکستان

    مقاله
    بحث

    خواندن
    ویرایش
    نمایش تاریخچه

ابزارها

از ویکی‌پدیا، دانشنامهٔ آزاد
(تغییرمسیر از حملات موشکی ایران به خاک پاکستان)
تصویر گرافیکی کره زمین به‌همراه یک ساعت آنالوگ آبی رنگ
	
این مقاله یا بخشی از آن یک رویداد روز را در بر دارد.
با گذشت زمان، ممکن است اطلاعات به‌سرعت تغییر کند و اخبار اولیه ممکن است نامعتبر باشد. آخرین به‌روزرسانی‌های این مقاله شاید همهٔ اتفاق‌ها دربارهٔ این رویداد را بازتاب ندهد. لطفاً نسبت به بهبود این مقاله اقدام کنید یا در صفحهٔ بحث تغییرات موردنظر خود را به بحث بگذارید. اما لطفاً دقت کنید که به‌روزرسانی‌های فاقد ارجاع به منابع معتبر برگردانده خواهند شد. (چگونگی و زمان حذف پیام این الگو را بدانید)
حمله‌های موشکی و پهپادی ایران در پاکستان
بخشی از درگیری ایران و پاکستان در سال ۲۰۲۴ و کشمکش بلوچستان
تاریخ	۱۶ ژانویه ۲۰۲۴
موقعیت	
ناحیه پنج‌گور، ایالت بلوچستان، پاکستان
نتایج	

ایران مدعی حمله به دو پایگاه جیش‌العدل شد

    محکومیت شدید از سوی پاکستان
    ادعا شد که کودکان کشته و زخمی شدند
    ادعا شد شمار نامعلومی از اعضای گروه جیش العدل کشته و زخمی شدند

طرف‌های درگیر
 ایران	 پاکستان
واحدهای درگیر
سپاه پاسداران انقلاب اسلامی	حکومت پاکستان
تلفات و خسارات
هیچ	

ادعاشده از سوی پاکستان:
۲ کودک کشته
۳ دختر مجروح
ادعاشده از سوی ایران:
۲ مقر جیش‌العدل با مهمات سنگین نابود شد

حمله ایران به پاکستان[۱] حمله موشکی توسط سپاه پاسداران انقلاب اسلامی ایران به خاک پاکستان در ساعات پایانی ۲۶ دی ۱۴۰۲ بود، به آنچه مقرهای گروه جیش‌العدل خوانده شده‌است. منطقه‌ای که هدف حمله موشکی قرار گرفت، منطقه‌ای به نام کوه سبز واقع در ایالت بلوچستان پاکستان بود. به گفته سپاه، یکی از مهم‌ترین مقرهای گروه جیش‌العدل، در این منطقه واقع شده‌است.[۲][۳]
پیش‌زمینه

به گزارش رسانه‌های ایران، در ۱۵ دسامبر ۲۰۲۳، یک حمله جیش‌العدل در شهرستان راسک، ۱۱ پلیس و سرباز وظیفه کشته شدند. حمله دیگری توسط این گروه در سال ۲۰۱۹ منجر به کشته شدن ۲۷ تن از کارکنان و مرزبانان سپاه پاسداران انقلاب اسلامی شد.[۴] خبرگزاری تابناک، در ساعت اولیهٔ این عملیات، به نقل از امیرعلی حاجی‌زاده فرماندهٔ نیروی هوافضای سپاه پاسداران انقلاب اسلامی اعلام کرد که این حملات، در پاسخ به انفجارهای کرمان انجام شده‌است.[۵] در این حملات، دو مقر مهم گروه جیش العدل مورد حملات موشکی و پهپادی قرار گرفتند و منهدم شدند.[۶] این حملات یک روز پس از حملات سپاه پاسداران به اربیل در کشور عراق صورت گرفت.[۷] این حملات در حالی انجام گرفت که در روز سه شنبه (ساعاتی پیش از حمله) خبرگزاری‌های ایران از برگزاری تمرینات مشترک نظامی نیروی دریایی ارتش ایران و نیروی دریایی ارتش کشور پاکستان در تنگهٔ هرمز گزارش دادند.[۸]
پاسخ پاکستان
مقالهٔ اصلی: حمله پاکستان به جمهوری اسلامی ایران

دولت پاکستان، در واکنش به این حملات، ضمن محکومیت این اقدام، آن را نقض حریم هوایی و نقض تمامیت ارضی کشور خود دانست و نسبت به پیامدهای آن هشدار داد.[۹] پاکستان همچنین سفیر خود از ایران را فراخواند. در بامداد ۲۷ دی، گروه جیش العدل، با صدور بیانیه‌ای، حملات موشکی و پهپادی ایران به مقرهای خود را تأیید کرد. جیش العدل در بیانیهٔ خود، اصابت ۶ پهپاد انتحاری و چند فروند موشک، به مواضع خود در کوه‌های مرزی بلوچستان را تأیید کرد.[۱۰]

همزمان با انتشار اخبار مربوط به حملات سپاه به گروه جیش العدل در خاک پاکستان، خبرگزاری‌های ایران از دیدار حسین امیرعبداللهیان وزیر امور خارجه ایران با انوار الحق کاکر نخست‌وزیر دولت موقت پاکستان در کشور سوئیس و در حاشیهٔ اجلاس داووس خبر دادند.[۱۱]

در نهایت سفیر پاکستان در ۶ بهمن ۱۴۰۲ به ایران بازگشت و دو کشور با «برادر» خطاب نمودن یکدیگر، همکاری علیه تروریسم در منطقه را ضروری خواندند.[نیازمند منبع]
واکنش‌ها

     هند: هند اعلام کرد موضع سازش‌ناپذیری در قبال تروریسم دارد، و اقدامات کشورها در «دفاع از خود» را درک می‌کند.[۱۲]
     چین: مائو نینگ، سخنگوی وزارت امور خارجه چین، از پاکستان و ایران خواست که گفت‌وگو را در پیش گیرند و از اقداماتی که منجر به تشدید تنش می‌شود خودداری کنند. وی افزود که پکن این کشورها را همسایگان نزدیک خود می‌بیند.[۱۳]
     روسیه: وزارت امور خارجه روسیه از ایران و پاکستان خواست تا حداکثر خویشتنداری را به خرج دهند و اختلافات خود را از طریق دیپلماسی حل کنند یا خطر به بازی گرفته‌شدن به دست آنهایی که دوست دارند منطقه را به هرج و مرج بکشانند، به جان بخرند.[۱۴]

تلفات

دولت پاکستان و جیش‌العدل مدعی شدند که در این حملات، ۲ کودک کشته و ۳ دختر نیز مجروح شده‌اند.[۱۵][۱۶]
حملات متقابل

دو روز پس از حملات پهپادی و موشکی سپاه پاسداران به مواضع گروه جیش العدل در خاک پاکستان، در روز پنجشنبه ۲۸ دی، وزارت امور خارجه پاکستان اعلام کرد که مخفیگاه چند گروه شبه نظامی مخالف خود در نزدیکی شهرستان سراوان استان سیستان و بلوچستان را مورد هدف قرار داده‌است. وزارت امور خارجه پاکستان، از این حملات به عنوان «حملات دقیق نظامی هدفمند علیه مخفیگاه‌های تروریست‌ها» یاد کرد. همچنین این وزارت خانه افزود: «پاکستان به حاکمیت و تمامیت ارضی جمهوری اسلامی ایران احترام کامل می‌گذارد و تأکید کرده که این حملات تنها «در خدمت امنیت پاکستان» بوده‌اند.[۱۷] بی‌بی‌سی فارسی، به نقل از علیرضا مرحمتی معاون امنیتی استاندار سیستان و بلوچستان، کشته شدگان این حمله را ۳ زن و ۴ کودک غیر ایرانی اعلام کرد.[۱۸]
جستارهای وابسته

    درگیری ایران و پاکستان (۲۰۲۴)
    حملات تلافی جویانه پاکستان به ایران
    روابط ایران و پاکستان

منابع

«حمله ایران به پاکستان؛ قمار طراحانی که ممکن است نتیجه دلخواه را به بار نیاورد». BBC News فارسی. ۲۰۲۴-۰۱-۱۷. دریافت‌شده در ۲۰۲۴-۰۱-۱۸.
فوری/ حمله موشکی سپاه پاسداران به مقرهای گروهک جیش الظلم در پاکستان، اقتصاد آنلاین
حمله سپاه "به مواضع جیش‌العدل در پاکستان"، دویچه وله فارسی
11 killed in Baluch militant attack on Iranian police station: state media, Rudaw
حمله موشکی و پهپادی سپاه به گروهک جیش الظلم در خاک پاکستان، تابناک
ایران به دو مقر «مهم» گروه جیش العدل در خاک پاکستان حمله موشکی و پهپادی کرد، یورونیوز فارسی
سپاه پاسداران حمله با «موشک و پهپاد» به خاک پاکستان را تأیید کرد، صدای آمریکا
هشدار اسلام‌آباد به تهران در پی حمله سپاه به خاک پاکستان؛ مقامات دو کشور در سوئیس دیدار کردند، یورونیوز فارسی
پاکستان «نقض حریم‌هوایی» خود در «حمله ایران به جیش‌العدل» را به‌شدت محکوم کرد، بی‌بی‌سی فارسی
جیش الظلم حمله سپاه به نیروهای خود را تأیید کرد، همشهری آنلاین
هشدار اسلام‌آباد به تهران در پی حمله سپاه به خاک پاکستان؛ مقامات دو کشور در سوئیس دیدار کردند، یورونیوز فارسی
Bhaumik, Anirban. "After Iran's attacks on terror camps in Pakistan, India says it 'understands' actions taken in 'self-defence'". Deccan Herald (به انگلیسی). Retrieved 2024-01-17.
"Iran says strikes targeted militant group in Pakistan". BBC News. 17 January 2024. Retrieved 17 January 2024.
Osborn, Andrew (18 January 2024). "Russia calls on Iran and Pakistan to show 'maximum restraint', embrace diplomacy". Reuters. Archived from the original on 18 January 2024. Retrieved 18 January 2024.
حمله موشکی و پهبادی سپاه پاسداران به مواضع گروه‌های تروریستی در پاکستان، تحولات جهان اسلام
پاکستان «نقض حریم‌هوایی» خود در «حمله ایران به جیش‌العدل» را به‌شدت محکوم کرد، بی‌بی‌سی فارسی
"هفت کشته" در حملات تلافی‌جویانه پاکستان به خاک ایران، دویچه وله فارسی

    حمله هوایی پاکستان به سراوان ایران؛ کاردار پاکستان در تهران به وزارت خارجه احضار شد، بی‌بی‌سی فارسی

رده‌ها:

    رویداد روزجنگ نیابتی ایران و اسرائیلروابط ایران و پاکستانعملیات‌های نظامی ایرانکشمکش بلوچستان

    این صفحه آخرین‌بار در ‏۳ فوریهٔ ۲۰۲۴ ساعت ‏۱۴:۳۶ ویرایش شده‌است.
    همهٔ نوشته‌ها تحت مجوز Creative Commons Attribution/Share-Alike در دسترس است؛ برای جزئیات بیشتر شرایط استفاده را بخوانید.
    ویکی‌پدیا® علامتی تجاری متعلق به سازمان غیرانتفاعی بنیاد ویکی‌مدیا است.

    سیاست حفظ حریم خصوصی
    دربارهٔ ویکی‌پدیا
    تکذیب‌نامه‌ها
    Code of Conduct
    توسعه‌دهندگان
    آمار
    بیانیهٔ کوکی
    نمای موبایل

    Wikimedia Foundation
    Powered by MediaWiki

